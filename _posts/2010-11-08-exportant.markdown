---
layout: post
title: Exportant
---

{{ page.title }}
================

{{ page.date | date: "%d/%m/%Y"}} &ndash; Barcelona


>Aquest text és la comunicació que vaig escriure per a la **V Jornada sobre formació oberta a les administracions públiques: La cuina de l'aprenentatge virtual**, a Barcelona, el 9 novembre de 2010

M'agradaria parlar de la importància del significat d'exportar. Estic convençut que tots els que esteu presents en aquesta sala sabeu de què parlo. Però el que vull que pensin quan parlo d'exportar no és només en el moviment de ratolí que fem quan obrim un document de text amb el Microsoft Word o el Writer de l'OpenOffice i cliquem al botó d'exportar el contingut a un format PDF. De fet, aquesta acció simple i repetitiva, que realitzem moltes vegades al dia, ja que sabem que el destinatari d'aquest PDF el rebrà i el veurà tal com el veiem nosaltres, té un significat més ampli. Un significat que, en el context dels continguts digitals,  va més enllà del simple clic d'exportar a PDF. Us vull parlar de tres històries per justificar el següent argument: que tot allò que no sigui exportable tendeix a morir o, com dirien alguns, la informació digital tendeix a la desaparició quan aquesta no té capacitat de ser exportada, alliberada. 

<html>
<div style="width:425px" id="__ss_5697161"><strong style="display:block;margin:12px 0 4px"><a href="http://www.slideshare.net/xbelanch/exportant" title="Exportant">Exportant</a></strong><object id="__sse5697161" width="425" height="355"><param name="movie" value="http://static.slidesharecdn.com/swf/ssplayer2.swf?doc=exportant-101107170512-phpapp02&stripped_title=exportant&userName=xbelanch" /><param name="allowFullScreen" value="true"/><param name="allowScriptAccess" value="always"/><embed name="__sse5697161" src="http://static.slidesharecdn.com/swf/ssplayer2.swf?doc=exportant-101107170512-phpapp02&stripped_title=exportant&userName=xbelanch" type="application/x-shockwave-flash" allowscriptaccess="always" allowfullscreen="true" width="425" height="355"></embed></object><div style="padding:5px 0 12px">View more <a href="http://www.slideshare.net/">presentations</a> from <a href="http://www.slideshare.net/xbelanch">Xavier Belanche</a>.</div></div>
</html>

Primera història
----------------

El 1086, vint anys després de la conquesta d'Anglaterra en la batalla de Hastings, Guillem II de Normandia encarregà un cens dels dominis que acabava de conquerir. Aquest registre és conegut com el llibre de Doomsday i, avui en dia, el podeu consultar a [l'arxiu nacional d'Anglaterra](http://www.nationalarchives.gov.uk/domesday/). 

El 1984, a dos anys del 900 aniversari de la creació  dels llibres de Doomsday, la BBC va començar a preparar una versió actualitzada del cens d'Anglaterra de 2.5 milions de lliures. Al llarg de dos anys, 1 milió de persones, entre estudiants i adults des de gairebé 14000 municipis d'Anglaterra, van contribuir a la creació d'aquesta nova versió del llibre de Doomsday. En 2 anys es van digitalitzar les redaccions, fotografies, mapes i gravacions de vídeo que havien realitzat aquest milió d'estudiants i adults. La nova versió del Doomsday book havia de ser una peça fonamental en la història d'Anglaterra i de gran interès educatiu. 

El 1984 jo tenia 12 anys. És l'any de l'Ibiza. CiU guanya per majoria absoluta a les eleccions autonòmiques. A l'altra banda de l'Atlàntic, un excèntric programador anomenat Richard Stallman comença el projecte GNU a favor del programari lliure i l'empresa Apple presenta el Macintosh 128K. El 1984, mentre un milió de persones a Anglaterra, entre estudiants i adults, col·laboren amb la BBC en la nova versió del Doomsday, els meus pares compren el que serà el meu  primer ordinador, el ZX Spectrum 48K. 

Dos anys després, el 1986, la BBC en va presentar la versió multimèdia. Els llibres originals de 1086 van adoptar la forma de discs làser que només es podien llegir en un ordinador de l'època, un BBC Micro modificat per llegir i visualitzar els continguts dels videodiscs. 

![BBC Micro](http://farm2.static.flickr.com/1262/790781877_d959d2142a.jpg)



En comparació amb les cintes de casset del ZX Spectrum que utilitzava per carregar els jocs i desar els primers programes, els discs representaven la imatge d'un futur tecnològic prometedor i, sobretot, perdurable. La comparació entre la cinta de casset dels videojocs i els laserdics va ser la demostració que aquelles cintes de casset no eren gran cosa al costat dels videodiscs. Era, en certa manera, la comparació entre informació no important -amateur- i, per tant, condemnada a morir a causa de la imatge de fragilitat de la cinta casset i la informació important -professional- dels videodiscs. 

I és clar, tal com ja la meva intuïció em va insinuar, les cintes del ZX Spectrum es van morir en el moment en què l'ordinador va deixar de funcionar i també quan vaig descobrir que les meves hormones adolescents feien servir les cintes de casset per crear les primeres col·leccions musicals. El que no vaig saber, fins bastant més tard, és que els videodiscs del projecte Doomsday digital eren tan inusables com les cintes del ZX Spectrum. Quedaven poques unitats d'aquells ordinadors i els videodiscs no eren accessibles per a cap altre dispositiu. Ni tampoc servien per crear col·leccions musicals. És clar que, un projecte d'un milió de lliures no pot acabar en un no-res. Va ser necessària una recerca per rescatar la informació i **exportar-la** a un format més accessible i perdurable. En comparació, els dos llibres originals, amb una antiguitat de gairebé un mil·lenni, mantenen intacta una propietat que la versió multimèdia no va resistir ni deu anys: la capacitat de lectura i, per tant, la facilitat d'exportar les dades, la informació que conté, a un altre dispositiu. De fet, la paradoxa és que del primer Doomsday en tenim còpies, edicions reduïdes i, fins i tot, l'accés íntegre en format digital. De fet, a la pàgina oficial, si feu clic a [l'enllaç del projecte de 1986](http://www.nationalarchives.gov.uk/documentsonline/domesday.asp) us adreçarà a una pàgina inexistent. 


Segona història
---------------

La segona història ens transporta a l'habitació del jove de 26 anys Kelly Sutton a Brooklyn, New York. 

![Kelly Sutton](http://parmenides.wnyc.org/media/photologue/photos/cache/DSC_0019_storyslide_image.JPG)



El 2009 va crear CultOfLess.com, una pàgina on proposa abandonar part de les seves pertinences, excepte un 
MacBook, el lector Kindle, un iPad, un disc dur extern i roba. Si utilitza les xarxes socials per vendre o regalar les seves pertinences personals, igualment les utilitzarà per emmagatzemar allò que **sí** que vol mantenir. Aquesta voluntat d'optimitzar els béns físics entra en l'esfera de les urgències vitals de les metròpolis on els espais per viure cada vegada són més reduïts i cars, fet que obliga a compartir l'habitatge (divisió de l'espai personal i limitació de l'extensió física dels béns materials de cadascú) i una mobilitat permanent en la cerca d'espais més econòmics o adients a les necessitats laborals del moment. Kelly Sutton no recicla (en molts estats als EUA s'ha de pagar impostos de reciclatge), posa a la venda aquests objectes "inexportables" utilitzant les xarxes socials, com Twitter, i manté especialment allò exportable: el coneixement en format digital, és a dir, l'ecosistema conformat de música, pel·lícules, llibres, fotografies, documents… Tot allò que, fins ara, estava subjecte als límits de l'objecte material, del dispositiu físic que el representava: el CD, el DVD, el casset, les cintes de S8, el vinil, els disquets... i el llibre. 

>Considero que és una tendència pròpia de la meva generació eliminar  les comoditats físiques - Com diu el jove Sutton: "Serà un fet que les comoditats físiques podran ser reemplaçades per la contrapartida digital" (I think cutting down on physical commodities in general might be a trend of my generation - cutting down on physical commodities that can be replaced by digital counterparts will be a fact).  

  
La història de Kelly Sutton potser us resultarà extrema, però no és un cas aïllat. Al Japó, un percentatge significatiu d'usuaris dels tablets i readers porten els seus llibres perquè els transformin, els exportin a un format digital. Projectes com BookLiberator mostren la manera econòmica d'"exportar" els llibres que hem acumulat al llarg de les nostres vides i tenir-los en una seqüència de bits. Però no anem gaire lluny i penseu que, en poc temps, molta de la informació que llegim, editem, mirem, escoltem i, sobretot, compartim, no té una representació física. Com Kelly Sutton, alguns de nosaltres, de manera  espontània, gestionem sense dificultats informació que ni tan sols és al disc dur de l'ordinador de l'estudi, de la feina o del portàtil, al CD o al llapis de memòria, una informació que mai sabrem en quina part del món es troba. La informació resideix en el núvol d'ordinadors del serveis web com Facebook, Twitter, Google, Youtube,  Flickr o Spotify. Si abans podíem localitzar el dispositiu físic que contenia els documents de text i el programari que s'havia d'utilitzar, ara veiem perplexos que els dispositius físics i el programari han entrat en procés de desaparició progressiva. Publicar i compartir informació mai havia estat tan fàcil com ara i no només des de l'ordinador de la feina o de casa. Publiquem i compartim des d'aquests, però també des de la majoria de dispositius mòbils. Hem fet el salt de la Gran Enciclopèdia Catalana a la Wikipedia, de l'àlbum de fotos a serveis com Flickr o Picassa, de la col·lecció de música a iTunes o Spotify

>Un detalle interesante es que comprobé que un sólo 12 meses varios dispositivos pueden de repente eliminarse para convertirse en uno solo. Hace un par de años tal vez podrías haber querido guardar un teléfono móvil y un GPS, pero ahora son solo uno. ¿Aparece el iPad? Puedes eliminar el iPod y tus libros en papel de un solo golpe. Tal vez quieras conservar algunos dispositivos digitales porque proporcionen mejor calidad (por ejemplo la cámara de fotos, o de vídeo, aunque el teléfono lleve una) aunque con el tiempo prácticamente unas reemplazarán a las otras sin problemas. [http://www.cookingideas.es/el-culto-a-lo-digital-y-la-vida-sencilla-llevado-al-minimalismo-extremo-20100824.html](http://www.cookingideas.es/el-culto-a-lo-digital-y-la-vida-sencilla-llevado-al-minimalismo-extremo-20100824.html)

Desar i organitzar la informació al núvol de serveis de la web ens sembla trivial si pensem en com organitzàvem i gestionàvem la informació digital fa tres o quatre anys. Fins i tot, alguns de nosaltres, comencem a mirar els companys de feina que arrosseguen CDs o llapissos de memòria com un salt/divisió  que aviat passarà a la llista de la història de dispositius físics de memòria digital, al costat del CD, del disquet, del disc dur, de les cintes de casset del ZX Spectrum o dels videodiscs del Doomsday book. El dispositiu físic de memòria desapareix encara que la informació ens acompanyi arreu del món. Exportem la informació física al núvol digital però, quin grau d'exportació de la informació ens permet el núvol? Aquesta pregunta em porta a la tercera i última història. 

>Respecto al almacenamiento, resulta interesante cómo ha cambiado también el cuento en los últimos años. Antes había que pensar en «poseer» una cuenta en algún lugar para guardar unos pocos cientos de megabytes de información. Hoy en día esos servicios son gratuitos y puedes guardar todas esas fotos, o música, en todo tipo de sitios fiables. Hoy en día incluso es prácticamente más barato comprar un disco duro de 1 terabyte que el equivalente en DVDs grabables de la misma capacidad. [http://www.cookingideas.es/el-culto-a-lo-digital-y-la-vida-sencilla-llevado-al-minimalismo-extremo-20100824.html](http://www.cookingideas.es/el-culto-a-lo-digital-y-la-vida-sencilla-llevado-al-minimalismo-extremo-20100824.html)

Tercera història
----------------

La tercera història tracta de com un grup d'enginyers de Google va decidir, [a finals de 2009](http://googlepublicpolicy.blogspot.com/2009/09/introducing-dataliberationorg-liberate.html) impulsar una estranya iniciativa sota el nom de *Front d'alliberament de dades*, "The Data Liberation Front". El nom de guerra s'inspira en la pel·lícula dels Monty Python, *Front del Poble de Judea* (*The Judean People's Front*).

![judeanfront](http://blog.stackoverflow.com/wp-content/uploads/pfj.jpg)

El lema d'aquest excèntric grup d'enginyers de Google és:

>Els usuaris haurien de tenir el control de la informació que desen en qualsevol servei de Google. El nostre objectiu és facilitar el moviment d'importació/exportació de les dades (*Users should be able to control the data they store in any of Google's products.  Our team's goal is to make it easier to move data in and out.*)

Què significa aquest missatge? Imagineu que l'heroi Kelly Sutton deixa l'apartament actual perquè n'ha trobat un altre de millor. Però en el moment en què parla amb el propietari del nou apartament, aquest l'informa d'un contracte en el qual serà lliure d'abandonar l'apartament quan vulgui o ho necessiti, però amb una condició: no es podrà endur res del que tingui dins de l'apartament. No només les fotografies, també la roba o els electrodomèstics. Amb aquesta restricció, segurament que Kelly Sutton -i la resta de nosaltres- reconsideraria abandonar l'apartament actual. De fet, una generalització d'aquest contracte suposaria un detriment general de la qualitat dels apartaments de lloguer, ja que desapareixerien els incentius de crear millors apartaments, més atractius o, fins i tot, més innovadors si al cap i a la fi, els llogaters veuen perillar els seus béns personals en fer el canvi.((Brian Fitzpatrick, Data Liberation engineering manager, http://googlepublicpolicy.blogspot.com/2009/09/introducing-dataliberationorg-liberate.html))

![data liberation](http://farm3.static.flickr.com/2679/4148499504_a3af90b111.jpg)

Al final de la segona història he parlat de com els dispositius habituals on desem la nostra informació personal i professional lentament van deixant de tenir aparença física. Penseu en Google i els diferents serveis de gestió i producció d'informació com la gestió del correu (GMail), l'agenda, el calendari, els documents, els mapes -per posar uns exemples. Penseu en l'ús de les diferents xarxes socials com Facebook o Twitter, en Delicious, Wordpress, Flickr, Picassa, Blogger. La facilitat que tenim a publicar i compartir informació en aquests fantàstics productes que viuen al núvol, és comparable amb la facilitat d'**exportar-la**, en el moment que decidim prescindir dels serveis? Aquesta és la tasca que s'han proposat el grup d'enginyers de Google: facilitar als usuaris el coneixement d'alliberar-exportar la informació que resideix al núvol de Google. Creuen que és necessària aquesta llibertat (i dret) de l'usuari de moure la informació com a base per a la innovació tecnològica i s'oposen rotundament al model de negoci basat en la **informació com a hostatge**.

>Vols **exportar** la informació que has dipositat en el nostre servei? És clar que pots, però les modalitats que oferim no són fàcils (de pagament, fent una gimcana tecnològica lluny, molt lluny, de l'usuari de peu, o és clar que pots descarregar-te les 3000 fotografies que has penjat, només has d'anar descarregant-les una a una). Si finalment no podem exportar les nostres dades de manera transparent i a un format obert, aquestes acaben morint dins dels servidors del núvol.

Corol·lari
----------


Hem arribat al final de la comunicació i voldria afegir-hi una anècdota personal. 

Fa un any que treballo en la gestió tècnica de la plataforma de creació de materials de l'Institut Obert de Catalunya. La plataforma és en realitat una wiki com la que molts de vosaltres ja coneixeu si heu participat en la creació o consulta de continguts de la wiki de l'EAPC. En realitat, la paraula wiki encara l'associem a la **wiki-pedia** i ara també a l'espai **wiki-leaks**. 

Abans de la wiki com a plataforma de creació i edició dels materials no hi havia cap altra plataforma que no fos un altre programa que segurament feu servir diàriament, el Microsoft Word. En realitat és un sistema d'edició tan vàlid com el de la plataforma wiki. De fet, la part més traumàtica de canviar del sistema d'edició en Word a la plataforma de la wiki va ser **la pèrdua de visió a curt termini**. Treballant amb la plataforma wiki, els autors i editors anaven introduint contingut *a cegues*. Desesperant. Tot el contrari quan treballaven amb un sofisticat editor visual com el Microsoft Word o l'OpenOffice Writer: no havien de recordar una sintaxi de marques per ressaltar el text en negreta o en cursiva. Allò que veien en pantalla era el que, més endavant, apareixeria imprès per als estudiants. El problema d'aquesta visió a molt curt termini era, senzillament, que la instantània final generada després de passar pel filtre d'edició, grafistes i finalment maquetadors era inusable. Fer un petit canvi representava engegar de nou la maquinària per obtenir una nova instantània. Fer una adaptació entre dos materials, terriblement costós. 

Al cap de nou mesos de dubtes, pors i moltes, però moltes preguntes, van arribar els materials impresos. De fet, també va arribar la traducció d'aquests materials en el llenguatge de la web. De sobte, allò que semblava fosc o immers dins d'una espessa boira adquiriria una forma mai vista. El sistema era capaç d'**exportar** aquell contingut redactat en text pla, a més de les marques que identificaven el significat de les paraules o frases, en els dos formats finals, el PDF i el Web. Modificar una errada, corregir el text pla i tornar a generar de nou el document en el format PDF o Web no suposava entrar en un circuit ple de dificultats i perills. La font, el contingut original seguia estant en el format de text simple. Com un dels anuncis més populars de la casa Kodak, "la màquina s'encarrega de la resta".

A principis de setembre, una autora que havia patit el procés de canvi i gens convençuda del nou sistema d'edició, em va comentar dues qüestions. La primera era significativa: acabava de descobrir que la Wikipedia tenia un sistema intern de creació de llibres a partir de la selecció de pàgines semblant al de la plataforma de l'IOC. Amb això i després de veure el seu esforç materialitzat va canviar d'opinió sobre el sistema. En segon lloc em va demanar consell per comprar-se un lector digital. A banda dels diferents models disponibles actualment de lectors digitals, em va preguntar si seria possible llegir els materials en el format de llibre digital. Aquesta pregunta correspon, finalment, a l'argument de la comunicació: la supervivència de la informació equival a la capacitat de poder transformar-se/exportar-se amb independència del dispositiu de memòria que la conté/emmagatzema o llegeix. 



Vols saber-ne més?
------------------

* [http://www.maximumpc.com/article/news/computer_data_storage_through_ages](http://www.maximumpc.com/article/news/computer_data_storage_through_ages)
* [http://wikibon.org/blog/unstructured-data/](http://wikibon.org/blog/unstructured-data/)